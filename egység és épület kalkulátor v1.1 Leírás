# egyseg-es-epulet-calculator

Üdv,

Tavaly felfüggesztettem egy scriptet, amit nemrég elővettem és úgy gondoltam megéri befejezni. A korábbi excel táblázatom alapján készült, ami szintén elérhető itt a fórumon. Épületek és egységek szimulálására szolgál. Elvileg bármely ország szerverén futnia kell, teszteltem bétán, nemzetközin és magyar szerveren. A script bármely felületen futtatható a játékban.

Bekerült egy újítás, amit eddig nem használtam. Probléma észlelése esetén lehetőségetek van közvetlenül nekem elküldeni a hiba leírását. Ezt úgy tehetitek meg, hogy rákattintotok a bal felső sarokban megjelenő fogaskerék ikonra, a szövegdobozba leírjátok milyen hibát, eltérést tapasztaltok a megszokott működéshez képest és a küldés gombra kattintva elkülditek a GitHub fiókomra. Az üzenettel együtt megkapom a játékos neved, a szervert, ahol futtattad a scriptet, a script verzió számát és a script nevét. Akik ezt az opciót használják, elfogadják, hogy ezek az adatok nyilvánosan lesznek kezelve.

Működés:

- létre tudsz hozni profilokat, a mentés gombra kattintva, így elmented az aktuális állásod
- törölni tudsz profilt, a profil kiválasztása után a törlés gomb segítségével
- exportálni tudod a profilodat az exportálás gombbal, a megjelenő kódot elmentheted a számítógépeden vagy akár másnak is elküldheted, hogy importálja magának
- importálni tudsz profilokat az importálás gombbal, amit esetleg lementettél a számítógépedre vagy másik játékostól kaptál. Importálás után megjelenik a profilok között az új profil
- a profilok megmaradnak a script bezárását követően is, a böngésződ eltárolja őket
- amelyik épület vagy egység nem elérhető az adott szerveren azoknál letiltja a beviteli mezőt
- mindent tud a szerverről ahol futtatod, neked nincs más dolgod csak beírni az épületek szintjét, egységek számát, bónuszokat
- ha túlléped a tanyahelyet, a foglalt és a szabad tanyahely pirosra vált
- vannak info gombok, ami fölé húzva az egeret extra információhoz juthattok
- ha a script valamiért nem tudja lekérdezni a szerverről a működéséhez szükséges adatokat, hibaüzenettel leáll

* egy apróság: a nemesre nem hat mindegyik képzési bónusz(legjobb információim szerint), tehát az akadémiánál megadott százalékre különösen figyelni kell
* a lovagra nem hat képzési bónusz, a szerver sebessége határozza meg a képzési idejét

Nagyvonalakban ennyi, szerintem a többi magáért beszél és egyértelmű. Akinek esetleg kérdése van, hibát észlelt felteheti az új felületen vagy fórumon.
A scripten keresztül elküldött hibajelentéseket itt tudjátok nyomon követni: GitHub
